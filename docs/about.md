# MARS Projesi | Eğitim İçerikleri Hakkında

## Karadelik Haftası

Karadelik haftası kapsamında 5 farklı ilde yer alan öğrencilerin proje arkadaşlarıyla aynı vakitte o hafta özelinde belirlenen bir konu üzerinde yoğunlaşarak tahlil yapmaları hedeflenmektedir. Karadelik çalışmaları öğrencilerin bir konuyu derinlemesine araştırma ve farklı bakış açılarını göz önünde bulundurma fırsatı sunar. Seçilen içeriğe uygun karadelik konusu belirlenir ve içerik üzerinden bu konu tartışılır. Öğrencilere kritik sorular yöneltilir. Farklı fikir ve düşüncelerin bir araya gelmesiyle öğrencilerin işbirliğinin ve iletişim becerilerinin gelişmesine olanak sağlar. Kuluçka haftası kapsamında yapılacak içerik tahlilleri öğrencileri sosyal girişim ve girişkenlik konularında düşünmeye, anlamaya ve ilham almaya teşvik edecektir.


---

## Kuluçka Haftası

Kuluçka haftası sosyal girişimcilik konseptinde dersler içeren, öğrencilerle gerçekleştireceğimiz Kuluçka Haftalarında sosyal girişkenlik, zaman yönetimi, ekip çalışması, iletişim becerileri, kariyer sohbetleri, özgüven geliştirme şeklinde alt dallar belirleyerek alanında uzman akademisyen, eğitmen ve temsilciler aracılığıyla eğitim niteliğinde bir program gerçekleşmesi hedeflenmektedir.

Bu dersler kapsamında öğrencilere ilgi duydukları konulara somut adımlar atmalarını, geleceğe yönelik tasarılarını gerçekleştirme yolunda daha gerçekçi bir yaklaşım sunmayı hedeflemekteyiz. İnovatif bir düşünme becerisi kazanmaya ve gelecek odaklı yeni fikirlerin ortaya konmasına zemin hazırlayacaktır. Öğrencilere, sosyal sorumluluk bilinciyle çıktıkları bu yolda toplumsal sorunlara yönelik fikir edinme, araştırma, değerlendirme ve ekip arkadaşlarıyla etkili bir iletişim ortamı hazırlama fırsatı sunacaktır

---

## Süpernova Haftası

Süpernova haftası, öğrencilerin keyifli vakit geçirecekleri, dinlenecekleri, hobilerine zaman ayırabilmeleri, yeni ve farklı deneyim kazanacakları bir süreçtir. Projenin aktivite bölümünde sanatsal, sportif, kültürel (doğa yürüyüşleri, el becerileri vb.) faaliyetlere yer verilmektedir.
